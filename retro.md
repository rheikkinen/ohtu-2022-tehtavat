# Kaksi tehokasta retrospektiivimenetelmää

Glad, Sad, Mad on yksi suosituimpia retrospektiivitekniikoita, ja sen idea on hyvin yksinkertainen. Jokainen osallistuja kirjaa itsekseen ytimekkäitä havaintoja edellisestä iteraatiosta, onnistumisia, ongelmia, haasteita tai vastaavia. Tämän jälkeen omalle havainnolle on valittava luokka glad, sad tai mad sen mukaan, kuinka tyytyväinen (glad) tai tyytymätön on (sad, mad) kyseiseen asiaan. Jos saman havainnon on kirjannut useampi henkilö, nämä havainnot ryhmitellään samaan yhdeksi pinoksi. Tämän jälkeen alkaa retron keskusteluosuus, ensin äänestetään mistä havainnoista halutaan keskustella, ja eniten ääniä saaneet havainnot otetaan jatkotarkasteluun osallistujien kesken. Tällä retrolla on hyvä olla vetäjä, joka ohjaa keskustelua, esimerkiksi scrum master.

Start, Stop, Continue, More of, Less of -menetelmä on keskusteluvetoisempi ja sen on tarkoitus olla huomattavasti lyhytkestoisempi, pienelle tiimille jopa vain n. 10 minuuttia, kun Glad, Sad, Mad voi kestää jopa tunnin. Ideana on, että alussa esimerkiksi taululle on kirjattu viisi menetelmän nimen mukaista kategoriaa (start, stop jne.), jonka jälkeen tulisi keskustella yhdessä, mitä asioita voisi sopia mihinkin kategoriaan. Myös tällä retrospektiivillä olisi hyvä olla fasilitaattori, joka kuljettaa tapahtumaa eteenpäin ja ylläpitää keskustelua kysymällä osallistujilta kysymyksiä jokaiseen kategoriaan liittyen, esimerkiksi "Mitä asioita meidän kannattaisi tehdä enemmän jatkossa?" (more of -kategoria).
